# Workshop
Tak první den s craft-conf. Workshop, advanced GO. Na to, že jsem toho v GO moc nenapsal začínám advanced verzí. Vstával jsem už v 4:30, v mamas apartmanu zima jako v morně. Klasika, plynovej kotel a topení s regulací, jenže jak jsem zjistil až z telefonátu s majitelem, v šuplíku pod televizí byl ještě thermostat. Dnešní noc už snad bude hezky v teple. Ráno jsem teda brzo vyrazil do kavárny, ECOCAFE, hlavně proto, že měla otevříno už od 7. Dal jsem si mrkváč(=mrkvový dort) a espresso, který bylo přesně tak maličký, jako se říká a jako se lidi nechávají nachytat a pak koukaj co to je za maličkou kávičku. Tak já jsem se nachytal. Ale přesně vím proč, jeden můj kamarád byl v Itálii a když se vrátil a potkali jsme se, tak mi říká "v Itálii si cappucino ani latté nikdo před polednem nedává, je to prostě neitalský", myslel to jakože ze srandy ale ve mě to zůstalo natolik, že pokaždý, když si objednávám kafé, tak znejistím kolik je hodin a jestli není poblíž ital. No a teď ráno jsem si řekl, Honzo, musíš to udělat správně. Zbytek příběhu jsem já skloněnej u stolu nad tím mini hrníčkem pro panenky, jak srkám ty nejmenší doušky abych měl kafé k celýmu mrkváči. No a pak vyrazím směrem k Budapešťskýmu IBM centru, kde je ten workshop, seminář ohledně jazyku GO. Během cesty jsem znejistěl, co se mnou tak koncentrovaný kafé udělá, jestli to není infarkt co mě tlačí na prsou. Ne, byly to vždy jen popruhy od baťohu. Dorazím do kanclu IBM, který je něco jako sdílenej pracovní prostor, prezentační prostor, prostě prostor. Hlavně na meetupy a public věci. IBMkaři sedí za dveřma s čipem. Prezentační sál vypadal jako novodobá katedrála, jako kostel mormonů nebo tak, prostě trochu bizár a sekta, pulpit veprostřed pro prezentujícího, šikmý stěny s prostupujícím božím světlem. Seznamovačky s lidma, hi, hello how are you, where are you from, aaah interesting a tak. Během toho obhlídnout žrací koutek, mňam mňam, tady se nešetřilo, to se pozná na první pohled. Programátoři a jejich zpovykaný nosánky, já jsem se ale soustředil hlavně na ovoce, protože s Terkou držíme cukrovou dietu (ten mrkváč ráno byl eko a vegan a to je výjimka). Seznámil jsem se Norbertem, a dalšíma týpkama vesměs Maďaři, takže absolutně nevím jejich jména. Přednášející se jmenuje William Kennedy, ale říkám mu Bill. A to je teda borec. Asi musím víc jezdit na přednášky a semináře, protože tenhle člověk ví jak povídat a zaujmout. Díky němu jsem se do GO zamiloval, a to jsme víceméně probírali nudný části jako pointery, interface. Když Bill ukazoval příklady, jak v GO psát, refaktorovat pomocí těch normálně nudnej jazykovejch mechanizmů, tak jsem měl husí kůži. Vážně, žerty stranou, [tohle je naprostá paráda](https://github.com/ardanlabs/gotraining/blob/master/topics/courses/go/README.md), ten odkaz asi nebude úplně stačit na kompletní představu. Zkrátka kombinace živelnýho nadšenýho projevu mistra Billa, informací a samotnýho jazyku GO byla zabavná, že těch 8 hodin uteklo jako nic. Zítra kódíme. 

![Photo of Budapest IBM workplace](https://raw.githubusercontent.com/janfabian/craft-conf-2019/master/diary/IMG_6440.jpg "Photo of Budapest IBM workplace")