### Budapešť
Vydal jsem se na cestu. Vlakem, z Prahy do Budapešti. Ve vlaku mi hned někdo zasedl rezervované místo, tak jsem si sedl vedle a přemýšlel co dál. Vzhledem k tomu, že ten někdo mi na místě nechal jen svojí bundu a klobouk, jsem mu tyhle jeho cajky přesunul o místo dál. Vyřešeno. Přitom jsem se seznámil s nizozemským copywriterem Harrym, který mě hned prolustroval svými 5 otázkami, na které se ptá každý den jednoho člověka po dobu jednoho roku, [tady jsem já](https://www.instagram.com/p/BxHnRYeA8Ot/). A pak jsem seděl ve vlaku 6 a půl hodiny a koukal do počítače nebo z okna. Taky jsem si dal oběd, a pivo, stewardka mi řekla, že karty sice berou ale jenom na stanicích, ani nevím, proč to byl problém, prostě jsem mohl zaplatit později na tý stanici, ale v tu chvíli mě nic jinýho než zaplatit jí v hotovosti nenapadlo. A tak jsem seděl dál ve svých teplácích, což byl nezvyklý pocit, cestovat takle v domácím. No ale ejhle, přijedu do Budapešti a v teplácích tu krásně zapadám. Dneska a po zbytek týdne budu ubytovaný u paní Ludmily, která má velký apartmán a pronajímá ho turistům. Říká tomu tady mama's apart. Postel je celkem měkká, to nemám rád, ale snad se vyspím.