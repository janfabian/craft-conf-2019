# Konference
Budapešť je nádherná. Lokace konference obzvlášť. Starý nákladový nádraží nebo vlakový depo předělaný na muzeum vláčku. Spousta velkejch strojů co stojí na točně, samotná konference je v hangáru, kam ty vlaky dřív zajížděly na údržbu. Okolí tohohle místa mi připomíná Holešovice, žižkovský nákladní nádraží. Jen s tím rozdílem, že je tu spousta nezastavěných ploch, všude rozpadající se fasáda, příroda, která si našla cestu a pomalu obsazuje ty plochy, i zdi. Kouzlo zapomenutýho času. Vždycky mě napadá, že to jsou místa zatím neobjevený developerama, všude by se tu vešlo spousta bytovejch domů, kancelářskejch budov, ale nejsou tu. Možná je to kvůli byrokracii nebo to místo není tak atraktivní, jak se zdá mě. Ale díky tomu se člověk vrací v čase. Věci jako by zůstaly odložený tam, kde je někdo před 40 lety nechal. I ta vůně. Je tu cítit kovová vůně rzi smíchaná s olejem. To nepřebije ani masa programátorů. Jedna věc mě znepokojuje na programátorskejch konferencí. To že se stanu tím nejprůměrnějším člověkem v okruhu 100m. Normálně funguju se zdravým sebevědomím a sebeuvědoměním, ale když se rozhlídnu a vidím všude kolem sebe mě samotnýho jen s malýma obměnama, tak znejistím. Stejnej výraz, trochu nejistej, malinko shrbený záda, mikina, rifle, cedulka na krku, baťoh, mac v baťohu. Je na čase vydechnout a soustředit svoje vědomí na přednášky. O čem? Klasicky microservices, jak je orchestrovat, jak je rozběhnout, jak logovat, jestli nejsou lepší funkce jako služba. Přednášky, ve kterých se našli vývojáři i vedoucí vývojáři, takový ty prezentace, který v člověku rezonujou, protože se s nima ztotožňuje a ty situace v nich popsaný zažil. O rozhodnutích, o špatnejch rozhodnutích, o prográmatorskejch zlozvycích. Já osobně se ztotožňuju s několika věcma. Náš úkol je vyřešit problém takovým stylem, aby po nás mohl přijít někdo další a to naše řešení udržovat nebo rozšířit. To znamená dvě věci. Musíme co nejdřív dodat řešení na produkci, localhost není produkce. Netrávit čas spekulováním o struktuře kódu v pull requestech. Na druhou stranu pokud dneska trávíme spoustu času v pull requestech debatama o struktuře, chceme, aby po nás mohl přijít někdo další a ten kód pochopil. Prostě udržitelnost. Co si z toho odnýst jako pravidlo palce. Každej extrém je špatně, skoro to vypadá, že musíme použít selskej rozum. Jenže ten má každej v týmu jinej, takže se vlastně pořád hledá ten zlatej řez. Proto budou pořád konference, kde se bude mluvit a hledat a motivovat. Což mě přivadí k druhý věci, tý hlavní, co mi tahle konference dává. Motivaci něco změnit, pracovat na sobě, připomíná mi radost z objevování. A taky mi dává spoustu triček, který jsem vyhrál u různej stánků, prostě mě popadlo to šílenství, kdy jsem chtěl všechno. Trika, nálepky, dárečky, yoya. Ale opět jsem se nadechnul a řekl si, že nemusím mít všechno. Ježiš ale úplně jsem v tom nadšení teď zapomněl na fronty, co na craftu jsou. Programátoři jsou hodní lidé, mají smysl pro pořádek a tak dělají fronty. Tzv. frontují. Prostě místo toho aby ze stolu zhrábli pár pišingrů, tak se postaví do kilometrový fronty, která má bottleneck v týpkovi co je na řadě a nemůže se rozhodnout mezi čokoládovým řezem a piškotem s polevou. To nechápu. Nebo čekání na čúrání, když všude kolem je taková spousta stromů, je zataženo a deštivo, takže všechno se vsákne do země. Možná proto mám programátory rád, že člověk nemusí být úplná štika, aby mohl plavat proti proudu. Myslím tím, že když já jdu ochcat strom, tak mě uspokojuje, že jsem jedinej, koho to napadlo, takle elegantní řešení.

![craft conf 2019](https://raw.githubusercontent.com/janfabian/craft-conf-2019/master/diary/IMG_0104.jpg "craft conf 2019")

![budapest train museum](https://raw.githubusercontent.com/janfabian/craft-conf-2019/master/diary/IMG_0098.jpg "budapest train museum")