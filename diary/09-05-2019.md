# Konference
Budapešť je nádherná. Lokace konference obzvlášť. Starý nákladový nádraží nebo vlakový depo předělaný na muzeum vláčku. Spousta velkejch strojů co stojí na točně, samotná konference je v hangáru, kam ty vlaky dřív zajížděly na údržbu. Okolí tohohle místa mi připomíná Holešovice, žižkovský nákladní nádraží. Jen s tím rozdílem, že je tu spousta nezastavěných ploch, jenom oplocený, rozpadající se fasáda, příroda, která si našla cestu a obsazuje pomalu plochy, i zdi. Kouzlo zapomenutýho času. Vždycky mě napadá, že to jsou zatím neobjevený místa developerama, všude by se tu vešlo spousta bytovejch domů, kancelářskejch budov, ale nejsou tu. Možná je to kvůli byrokracii nebo to místo není tak atraktivní, jak se zdá mě. Ale díky tomu se člověk vrací v čase. Věci jako by zůstaly odložený tam, kde je někdo před 40 lety nechal. I ta vůně, je tu cítit kovová vůně rzi smíchaná s olejem. To nepřebije ani masa programátorů. Jedna věc mě znepokojuje na programátorskejch konferencí. To že se stanu tím nejprůměrnějším člověkem v okruhu 100m. Normálně funguju se zdravým sebevědomím a sebeuvědoměním, ale když se rozhlídnu a vidím všude kolem sebe mě samotnýho jen s malýma obměnama, tak znejistím. Stejnej výraz, trochu nejistej, malinko shrbený záda, mikina, rifle, cedulka na krku, baťoh, mac v baťohu. Je na čase vydechnout a soustředit svoje vědomí na přednášky. 


![](https://raw.githubusercontent.com/janfabian/craft-conf-2019/master/diary/photo.jpg "Inner space of the building")