# Workshop II
Druhý den, už vím do čeho jdu, jak se usíná v cizí posteli, už jsem si zvyknul na nový byt, který je do pátku můj. I na tu vůni plynu, která se line ze skříně kde je schovanej plynoměr. To mi připomíná, že topení už hřeje. Včera jsem ještě stihnul zajít do sauny přes ulici. Mají tady zajímavý požadavky, prý nařízení úřadu. Jde o to, že abych mohl dovnitř, musel jsem jim dát jméno, adresu, telefon, vyfotili si mě na webku. GDPR přímo do tváře. Nevím, ale podepsal jsem jim všechno, zaplatil forinty a pořádně se vysaunil. V 10 už jsem spal. Takže ráno klasika kolem 5 vzhůru, zkouknul jsem videa na youtube a vyrazil do ekokavarny. Na 9 v IBM centru, kde už čekal Bill. Dneska byla kódovací část. Jak to pojmout, přijde mi, že Go filozofie znamená psát si všechno sám. Takže jsme během dneska napsali webový framework s routerem, middlewarema, celkem klasika, prostě takovej okleštěnej Express.js v Go. Přesto byly zase momenty kdy mě ten jazyk tak překvapil. Jak lehce se mění API, proplétají interface, amazing guys.